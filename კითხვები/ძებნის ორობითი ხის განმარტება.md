***__ძებნის ორობითი ხის განმარტება__***
--------------
ძებნის ორობითი ხე (Binary Search Tree/BST) არის მონაცემთა იერარქიული სტრუქტურა, რომლის საშუალებით შესაძლებელია მონაცემების **შენახვა** და **ორგანიზება** ხის მსგავს დალაგებულ სტრუქტურაში. ამ მონაცემთა სტრუქტურაში **ხის სიმაღლის პროპორციულ დროში** ხდება ახალი წვეროს ჩამატება, გასაღების მიხედვით წვეროს მოძებნა, წვეროს წაშლა, მინიმალური და მაქსიმალური გასაღების მქონე წვეროს მოძებნა. წვეროების რაოდენობის პროპორციულ დროში ხდება ხის წვეროების შემოვლა რამდენიმე გავრცელებული მეთოდით, მათ შორის გასაღებების ზრდის მიხედვით.

ზოგადად ხე (tree) არის **წიბოების** და **კვანძების** არაცარიელი სიმრავლე, რომელიც გარკვეული თვისებების მატარებელია. კვანძი (node) არის ობიექტი, რომელსაც გააჩნია სახელი, მისამართი და შეიცავს გარკვეულ ინფორმაციას. წიბო (edge) არის ის რაც აკავშირებს ორ კვანძს ერთმანეთთან. მას ვეძახით ორობით ხეს, რადგან ყოველ ხის კვანძს გააჩნია მაქსიმუმ ორი შვილი, **მარჯვენა** და **მარცხენა**.  BST არის **ფესვიანი ხე**, რომელიც ეწოდება ისეთ ხეს, რომლის ერთ-ერთი კვანძი გამოცხადებულია როგორც **ფესვი**. ყოველი კვანძისთვის, მოთავსებულია ერთი ისეთი კვანძი, რომელიც მასთან შეერთებულია წიბოთი. ესეთ კვანძს ვუწოდებთ **მშობელ** (parent) კვანძს. ხოლო კვანძებს, რომლებიც განლაგებულია მოცემული კვანძის ქვემოთ და მასთან შეერთებულია წიბოთი, ეწოდება **შვილი** (child) კვანძები. კვანძს რომელსაც არ გააჩნია შვილები, ვუწოდებთ **ფოთოლს** (leaf). 

ორობით ხეში ყოველ ხის კვანძს გააჩნია ორი შვილი: **მარჯვენა** შვილი და **მარცხენა** შვილი. ფუძე კვანძის **მარჯვენა ქვეხეში** მოთავსებული კვანძები არის **ფუძეზე ნაკლები**, ხოლო **მარცხენა ქვეხეში** მოთავსებული კვანძები არის **ფუძეზე მეტი**. 

ანუ, ამ სტრუქტურას ახასიათებს ის ჩვევა, რომლის თანახმადაც: თუ შემომავალი კვანძის მონაცემი არის **მოცემულ კვანძზე** ნაკლები, იგი ჩაჯდება მის **მარცხენა მხარეს**, ხოლო თუ იგი არის მეტი **ჩაჯდება მარჯვნივ**.
